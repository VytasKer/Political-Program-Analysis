
2
Mieli Lietuvos žmonės,
Lietuva pastaruoju metu išgyvena krizę po krizės. Dalį jų lėmė nuo mūsų nepriklausančios
aplinkybės: Rusijos agresija ir sudėtinga geopolitinė situacija. Tačiau situaciją nuolat blogino
neprofesionalus Vyriausybės bei Seimo daugumos darbas, nuolatinės politinės intrigos,
beprasmės vidinės rietenos. Mes, Lietuvos demokratai, jaučiame atsakomybę už tai, kaip
gyvena ir rytoj gyvens Lietuvos piliečiai. Todėl turime parengę konkrečius siūlymus, kaip čia
ir dabar spręsti susikaupusias problemas.
Demokratų programa – tai ne neįgyvendinami pažadai ir ne radikalūs šūkiai, užkrėtę ir
valdančiuosius, ir dalį opozicijos. Tai – jau šiandien Lietuvai būtini konkretūs darbai, kuriems
Demokratai sukaupė reikiamos patirties: tiek valdydami valstybę, tiek efektyviai dirbdami
tarptautinėse organizacijose, atstovaudami Lietuvai Europos Sąjungos institucijose ir telkdami
net ir sunkiai suderinamus partnerius svarbiausiais klausimais.
Lietuvos demokratai visada pirmenybę teikė profesionalumui. Mes nepaversime Lietuvos
politinių ir asmeninių ambicijų eksperimentų aikštele, bet dirbsime, kad valstybėje būtų
sprendžiamos realios žmonių problemos, o sumokami mokesčiai kurtų didžiausią naudą visiems
Lietuvos gyventojams.
Mes nesame tik Vilniaus partija, kurios atstovai bijo pasirodyti regionuose. Ne Lietuva – vardan
tik Vilniaus gerovės, o Vilniaus gerovė – vardan visos Lietuvos. Jaučiame pareigą užbaigti
konservatorių vyriausybės chaotišką valdymą ir pasiūlyti Lietuvos žmonėms patikimą, solidžią
alternatyvą. Savo pažadus esame pasirengę įgyvendinti greitai ir profesionaliai, telkdami
bendram darbui socialinį jautrumą ir teisingumą puoselėjančias, kairiosios politikos vertybes
išpažįstančias, rimtų sprendimų, o ne triukšmingų nuotykių ieškančias politines jėgas.
Demokratų sąjunga „Vardan Lietuvos“ vienija savo darbo sritis profesionaliai išmanančius
žmones, kurie žino, kaip Lietuvos piliečiams grąžinti pasitikėjimą valstybe ir užtikrinti
veikiančią demokratiją, teisingus mokesčius, Lietuvos interesais grįstą politiką.
3
Mūsų keliami tikslai:
• Augančios gyventojų pajamos, stiprėjanti vidurinė klasė, socialiai saugios ir
gerbiamos šeimos.
• Lietuvos mokyklose sukurta saugi aplinka, kurioje gerai jaučiasi ir mokiniai, ir
mokytojai. Užtikrinta visos dienos mokykla iki gimnazijos bei nemokamas
maitinimas visiems mokiniams. Mokytojų profesionalumas yra gerbiamas
mokant orų atlyginimą.
• Medicinos paslaugų prieinamumas. Orūs atlyginimai visiems medicinos
darbuotojams, užtikrinama kasdienė pagarba pacientui. Įperkami, o ne vieni
brangiausių Europoje vaistai.
• Aprūpinta senatvė, ilgiau ir sveikiau nei ES vidurkis gyvenantys senjorai.
Įgyvendinta europinės pensijos sistema.
• Nuosekli žalioji ekonomika, paremta reikiamomis dotacijomis ir mažinanti
socialinę atskirtį.
• Stipri savivalda, įgalintos vietos bendruomenės, teismų tarėjų institutas.
• Lietuva - inovatyviausia šalis regione, daugiausia uždirbančių ES valstybių
dešimtuke.
• Kultūra – valstybės ir visuomenės tapatumo ir tęstinumo pagrindas, užtikrinantis
lietuvių kalbos, tradicijų, kultūros paveldo, etninės kultūros saugojimą bei
puoselėjimą. Valstybė gerbia bei remia asmens kūrybos laisvę.
• Kokybiškas ir prieinamas paslaugas teikiantis viešasis sektorius, kuriame darbas –
vertinamas ir gerbiamas.
• Geri, saugūs keliai, patogus viešasis transportas į atokiausias Lietuvos vietas,
pajėgiausias jūrų uostas Baltijos jūroje.
• Nuosekli užsienio politika, paremta valstybės ir jos piliečių tikraisiais interesais, o
ne tuščiomis kalbomis apie „vertybes” dangstomu avantiūrizmu; aktyvus
dalyvavimas priimant sprendimus Europos Sąjungoje.
• Lietuva – saugiausia vieta Europoje. NATO sąjungininkų daliniai Lietuvoje,
4
pažangiausia regione kariuomenė, atspari ir vieninga visuomenė.
Mes esame pasirengę imtis atsakomybės.
Socialinė ekonomika, šeimos stiprinimas ir socialinis dialogas
Ambicija Lietuvai – kiekvienam saugi šalis be pamirštų žmonių, su pagarbiu valstybės požiūriu
į kiekvieną, stipriu šeimos institutu, būtina pagalba vaikus auginantiems, visiems prieinamu
pirmuoju būstu, pagarbiu požiūriu į darbuotoją, smulkų verslininką, užtikrinta senjorų
gerove, nuline tolerancija smurtui ir stabilia socialine bei psichologine aplinka dirbti, kurti,
gyventi ir oriai senti.
Radikaliai sumažinsime skurstančiųjų skaičių, plėsime bazines universalias pajamas. Kiekvienas
šalyje turės teisę į tinkamo dydžio minimalias pajamas, o mažiausios pajamos priartės prie
absoliutaus skurdo ribos.
Užtikrinsime socialiai teisingesnius atlyginimus kiekvienam, neapmokestinamą pajamų dydį
(NPD) prilyginsime minimaliam mėnesiniam atlyginimui (MMA), jo aprėptį išplėsime virš
vidutinių pajamų, o absoliučiai didžiausias visuomenėje gaunamas pajamas apmokestinsime
progresiniais 23 proc., 25 proc., ir 32 proc. gyventojų pajamų mokesčio (GPM) tarifais.
Įkursime valstybinį kaupiamąjį pensijų fondą, sudarysiantį konkurenciją šiuo metu
egzistuojantiems privatiems fondams, kurio pagrindu taps SODRA.
Kiekvienam sudarysime galimybes neribotam laikui sustabdyti II pensijų pakopos įmokas,
sumažinsime pensijų fondų turto mokesčius, pagerinsime lėšų išėmimo iš fondų tvarką.
Artinsime Lietuvos pensijų kaupimą prie tvarių, vakarietiškų sistemų modelių, nukreipdami
valstybės prioritetus į profesinių fondų plėtrą.
Atstatysime dabartinės valdžios panaikintą pensijų dydžio priklausomybę nuo turimo darbo
stažo.
Užtikrinsime realią ir veiksmingą šeimų politiką: sparčiau indeksuosime vaiko pinigus;
mokėsime adekvačias vaiko priežiūros išmokas visoms šeimoms (ne tik turinčioms mažiausias
pajamas); per kelis metus įvesime nemokamą visų mokinių maitinimą ugdymo įstaigose;
5
sudarysime sąlygas visoms šeimoms gauti vietą darželyje vaikui nuo 2 metų; skatinsime kurti ir
steigti šeimos darželius; užtikrinsime socialinių paslaugų prieinamumą visoms šeimoms
Lietuvoje; kompensuosime dalį būsto paskolos palūkanų gimus vaikui ar įsivaikinus; diegsime
taiklią būsto politiką, nukreiptą į paramą jaunoms šeimoms ir regionų stiprinimą; daugiau
ypatingo dėmesio skirsime vaikus su negalia auginančioms šeimoms bei vienišų tėvų šeimoms;
atversime galimybes šeimoms dalyvauti sprendžiant joms svarbius vietos savivaldos,
nacionalinius, švietimo klausimus bei prisidėti formuojant šeimos politiką.
Užtikrinsime jautrią, profesionalią ir efektyvią vaiko teisių apsaugą, draugišką vaikui ir šeimai,
sumažinsime smurtinį elgesį artimoje aplinkoje ir iš šeimos paimamų vaikų skaičių,
užtikrindami prieinamą, laiku teikiamą pagalbą tėvams.
Siekdami apsaugoti vaikus skyrybų teisminiame procese, atskirsime ginčus dėl turto ir
susitarimus dėl vaikų gyvenamosios vietos.
Efektyvinsime pareigūnų darbą sprendžiant konfliktines situacijas, užtikrinant visapusiškai
saugią aplinką ir reikiamą pagalbą šeimai. Nuosekliai stiprinsime organizacijas, teikiančias
pagalbą nukentėjusiems nuo smurto artimoje aplinkoje.
Stipriai išplėsime globėjų tinklą, kaip alternatyvą institucinei globai.
Užtikrinsime psichologinės pagalbos ištikus krizei prieinamumą 24/7 visoje Lietuvoje.
Užtikrinsime visiems prieinamą būtinąją pagalbą artimiesiems, namuose prižiūrintiems
vyresnio amžiaus žmones bei žmones su negalia. Padvigubinsime vaikų dienos centrų, atvirų
jaunimo centrų ir erdvių, šeimos paramos centrų finansavimą. Didinsime socialinę ir finansinę
pagalbą sunkiai sergantiems žmonėms.
Įsteigsime nacionalinį būsto vystymo fondą, kuris koordinuos socialinio ir municipalinio būsto
plėtrą ir užtikrins efektyvų jo naudojimą bei valdymą.
Darbdavius skatinsime kurti darbo vietas senjorams, taikysime palankesnę mokestinę politiką,
o dirbantiems senjorams mažinsime su darbo užmokesčiu susijusius mokesčius.
Visapusiškai skatinsime žmonių su negalia integraciją į visavertį visuomeninį gyvenimą,
naikindami socialinius barjerus ir mitus. Skatinsime darbdavius kurti palankias darbo vietas
asmenims su negalia, telksime verslo bendruomenę bendram veikimui, paramai ir pagalbai.
6
Remsime socialinių verslų kūrimą ir aktyviai dalyvausime bendros ES socialinės ekonomikos
darbotvarkės kūrime, siekiant maksimalaus teigiamo poveikio žmonėms ir aplinkai.
Papildomai skatinsime įdarbinti ilgai nedirbusius asmenis. Ilgiau negu pusę metų
nedirbantiems sudarysime galimybes dirbti ir kartu gauti nedarbo socialinio draudimo išmokas.
Pailginsime nedarbo socialinio draudimo išmokų mokėjimą vyresnio amžiaus darbuotojams.
Stiprinsime socialinį dialogą, įvesime kolektyvines sutartis įmonėse, taikančiose suminį darbo
laiko skaičiavimą ir pamaininį darbą bei papildomus socialinius įsipareigojimus visoms
įmonėms, naudojančioms viešuosius pinigus. Liberalizuosime streiko teisę.
Gerinsime savarankiškai dirbančiųjų socialines garantijas ir sieksime, kad savarankiškai
dirbantiems būtų užtikrintas bazinis socialinis saugumas asmens ar vaiko ligos atveju, netekus
darbo.
Sukursime į pažeidžiamiausius nukreiptą socialinių mikrokreditų finansinės paramos sistemą,
kuri leis jiems integruotis į pilnavertį gyvenimą, o sistemos tvarumą užtikrinsime
bendradarbiaudami su nevyriausybiniu sektoriumi (NVO).
Senjorus įtrauksime į nuo 2024 m. startavusią mokymosi visą gyvenimą „krepšelio“ sistemą.
Stiprinsime socialinių darbuotojų profesinę savivaldą, sukursime socialinių paslaugų
darbuotojų saugos standartą bei užtikrinsime, kad jis veiktų visoje Lietuvoje, grąžinsime 30
proc. darbo užmokesčio priedą virš minimalių darbo užmokesčio koeficientų.
Užtikrinsime paprastumą ir aiškumą socialinės apsaugos sistemoje: minimalizuosime prašymų
kiekius; užtikrinsime tarpinstitucinį bendradarbiavimą sprendžiant kompleksines problemas;
sukursime ginčų nagrinėjimo institutą, į kurį gyventojai galės kreiptis netinkamai suteikus
socialines paslaugas.
Aktyviai dalyvausime ES diskusijoje dėl 4 darbo dienų savaitės, trumpinsime sunkiausiai
dirbančių žmonių – pamaininio grafiko darbuotojų – maksimalų darbo valandų skaičių. Mūsų
tolimos perspektyvos vizija: 4 dienos darbui ir 1 diena mokymuisi per savaitę kiekvienam visoje
Europoje. Priimsime Mokymosi visą gyvenimą direktyvą (Lifelong learning directive), kuri
užtikrins, kad kiekvienas dirbantis ar save įdarbinantis žmogus bent vieną dieną per savaitę
turėtų teisę į valstybės ir/ar darbdavio apmokamus kvalifikacijos ar socialinių kompetencijų
kėlimo kursus/mokymus. Įtvirtinsime darbuotojų teisę į 5 apmokamas sveikatinimo dienas per
7
metus, siekiant didinti jų darbo efektyvumą ir motyvaciją bei pagerinti fizinę bei psichologinę
būklę.
„Europos socialinis ramstis“ kol kas yra tuščia, jokios naudos nenešanti Briuselio biurokratų
deklaracija, todėl didinsime ES biudžeto dalį, nukreiptą į Europos žaliojo kurso pokyčių
socialinės naudos gyventojams užtikrinimą, bedarbystės, socialinės atskirties mažinimą.
Suteiksime įvairioms fasadinėms ES iniciatyvoms, tokioms kaip „Europos darbo institucija“,
„Europos vaiko garantijų sistema“, „Europos klimato socialinis fondas“ ir pan., realias galias ir
tikrą, pozityvų poveikį darantį finansavimą.
Sieksime sutarimo dėl „Europinės pensijos“, minimalios pensijų pakeitimo normos (kad visų
europiečių pensija sudarytų ne mažiau kaip 50 proc. buvusio atlyginimo ir šis procentas toliau
augtų) visose ES šalyse, panašiai kaip buvo sutarta dėl minimalaus atlyginimo direktyvos. Pagal
šį rodiklį Lietuva šiuo metu užima prasčiausią vietą Europoje. Nukreipsime ES lėšas globos–
slaugos paslaugų vystymui tokiose šalyse kaip Lietuva.
Stiprinsime ES šalių narių mokesčių sistemų koordinavimą, siekdami atrišti valstybių narių
rankas didesniam perskirstymui, mažinant paskatas mokestinei migracijai, mokesčių vengimui,
pinigų plovimui. Įvertinę krizių patirtį, išsaugosime teisę plačiai naudotis grynaisiais pinigais.
Siekdami apsaugoti darbuotojus nuo vasaros karščio bangų, ES lygmeniu tobulinsime darbo
saugos reikalavimus, įteisinsime nuotoliu dirbančio darbuotojo teisę būti nepasiekiamu ne
darbo laiku. Apmokama studentų praktika taps norma. Užtikrinsime deramas darbo nuotoliu
sąlygas. Gerinsime skaitmeninių platformų darbuotojų darbo sąlygas, siekdami darbuotojų
patogumo ir visų, su darbu susijusių, kaštų kompensavimo.
8
Efektyvi ir prieinama visiems sveikatos apsauga
Ambicija – visiems prieinama, kokybiška ir geriausiai gyventojų poreikius atliepianti
sveikatos apsaugos sistema. Žmogaus, jo sveikatos priežiūros poreikiai taps ne tariamu, o
tikruoju valstybės prioritetu. Ilgės vidutinė sveiko gyvenimo trukmė, gerės ligų prevencija,
bus formuojama draugiškesnė aplinka sveikatai, o jai sutrikus – priežiūra taps efektyvi ir
veiksmingai ją atstatanti. Keisime visų sveikatos apsaugos sistemos dalių požiūrį iš ligų
konstatavimo ar diagnozės priskyrimo į gyventojų sveikatos užtikrinimą. Gyventojų
priežiūros ir finansavimo rodikliais Lietuva pasieks ES šalių vidurkį.
Sutelksime ir motyvuosime tiek viešąsias, tiek privačias sveikatos priežiūros įstaigas bendrai
veiklai, siekdami kuo geriau patenkinti gyventojų sveikatos priežiūros poreikius, susiejant jų
finansavimą su teikiamomis paslaugomis ir pasiektais veiklos rezultatais.
Įdiegsime skaidrią, ekonominiais skaičiavimais pagrįstą sveikatos priežiūros paslaugų
kainodarą, plėsime valstybės laiduojamas (nemokamas) asmens sveikatos priežiūros
paslaugas, kurias apmokėsime iš PSDF biudžeto.
Nemokamas visų
moksleivių
maitinimas
Nacionalinis būsto
fondas
municipalinio
būsto plėtrai
Mes už 4 darbo
dienų savaitę
Palūkanų
kompensavimas
gimus vaikui
Dirbantiems
senjorams
mažesni darbo
mokesčiai
Psichologinės
pagalbos
prieinamumas
24 /7 visoje
Lietuvoje
9
Užtikrinsime sveikatos apsaugos sektoriaus darbuotojams deramą darbo užmokestį, orias
darbo sąlygas, peržiūrėsime ir sumažinsime darbuotojams tenkančius darbo krūvius be
finansinio nuostolio. Įvesime nulinę toleranciją mobingui sveikatos sektoriuje.
Skatinsime nuolatinį dialogą ir bendradarbiavimą tarp medikų, nevyriausybinių organizacijų,
vietos bendruomenių ir sprendimų priėmėjų, čia ir dabar spręsdami kylančius Lietuvos
gyventojų sveikatos iššūkius bei problemas.
Sukursime optimalius pacientų srautų valdymo algoritmus, tobulinsime registracijos pas
gydytojus tvarką. Pacientų, kurie kenčia nuo sunkių, sudėtingų ligų, gydymą centralizuosime
universitetinėse ligoninėse, o lengvesnių sveikatos sutrikimų atvejais gydymo paslaugų teikimą
užtikrinsime regionuose.
Užtikrinsime visos Lietuvos sveikatos priežiūros įstaigų tinklo modernizavimą bei tolygią plėtrą,
atitinkančią visų gyventojų poreikius, nepaisant jų gyvenamosios vietos, socialinės ar
ekonominės padėties.
Spręsime sveikatos priežiūros specialistų trūkumo ir netolygaus pasiskirstymo problemas,
didindami valstybės finansuojamų vietų skaičių medicinos ir slaugos studijų programose, bei
mažinsime sveikatos priežiūros specialistų pasiskirstymo netolygumus tarp šalies regionų.
Remdamiesi pasaulinėmis praktikomis, didinsime gydymo efektyvumą – visuomenės narį kuo
greičiau grąžinsime į pilnavertį socialinį gyvenimą, užtikrindami jam visų būtinų paslaugų
teikimą bei priežiūrą čia ir dabar.
Užtikrinsime efektyvų lėšų sveikatos apsaugai panaudojimą, kad valstybės išlaidos vienam
asmeniui pasiektų Europos sąjungos šalių vidurkį. Didinsime valstybės įmoką už valstybės
lėšomis draudžiamus gyventojus.
Didinsime pažangiausių gydymo metodų ir vaistų prieinamumą, skatindami atsakingą jų
vartojimą. Keisime vaistų registrą taip, kad pažangiausi ir būtini vaistai taptų kuo greičiau
prieinami visiems Lietuvos gyventojams.
Optimizuosime stacionarinę bei stiprinsime ambulatorinę sveikatos priežiūrą, vaikų ir
suaugusiųjų medicininę reabilitaciją, vystysime slaugos bei globos paslaugas, atitinkančias
tikrąjį visuomenės poreikį, užtikrinsime šių paslaugų plėtrą namuose ir įstaigose.
10
Sukursime paskatų sistemą, motyvuojančią gyventojus sveikai gyventi, stiprinti sveikatą,
dalyvauti prevencinėse programose. Sudarysime sveikai gyvensenai palankias sąlygas: plėsime
mokymus apie sveiką gyvenseną; ugdysime Lietuvos žmonių sveikatos raštingumą;
užtikrinsime laiku pastebimų grėsmių ir sveikatos rizikos veiksnių kompleksinį valdymą,
pagrįstą mokslu bei tyrimais.
Plėtosime veiksmingas sveikatos priežiūros paslaugas bei moksliniais tyrimais pagrįstas
sveikatinimo programas. Išskirtinį dėmesį skirsime efektyvios prevencijos, sveikatos stiprinimo
ir ankstyvosios ligų diagnostikos sistemos sukūrimui. Panaikinsime viršutines amžiaus ribas
prevencinių programų dalyviams.
Visose sveikatos priežiūros srityse diegsime mokslu grįstus tyrimo ir gydymo metodus bei
algoritmus. Plėsime telemedicinos ir dirbtinio intelekto sveikatos sektoriuje panaudojimą,
padedantį specialistams priimti operatyvius klinikinius sprendimus.
Didinsime Lietuvos gyventojų vidutinę tikėtiną sveiko gyvenimo trukmę, mažinsime gydymo
priemonėmis išvengiamą mirtingumą.
Plėsime psichikos sveikatos priežiūros paslaugas bei gerinsime jų prieinamumą, organizuodami
vaikams ir suaugusiesiems aktyvią pagalbą, apimančią prevenciją ir ankstyvąją intervenciją.
Plėtosime psichoaktyviųjų medžiagų ir kitų priklausomybę sukeliančių veiksnių kontrolę,
vartojimo prevenciją.
Remsime ir sudarysime visas sąlygas šalyje kurtis medicinos, sveikatos ir biotechnologijų
verslams, kovai su sunkiai gydomomis ligomis telkiantiems viso pasaulio talentus. Spręsdami
sveikatos sistemos problemas, užtikrinsime skirtingose valstybės valdymo srityse valdžios
priimtų sprendimų nuoseklumą ir sinergiją.
Skatindami neatlygintiną kraujo donorystę, skirtą išgelbėti kiekvieno žmogaus gyvybę,
įgyvendinsime nacionalinį donorystės proveržį.
11
Sportas ir fizinis gyventojų aktyvumas, sveikatai palanki mityba
Ambicija Lietuvai – daugiausiai sportuojančių gyventojų regione, dar daugiau pergalių visose
sporto šakose, daugiau fiziškai aktyvios visuomenės, nuolat augančios sveikai gyvenančių
žmonių gretos, populiarėjanti sveikatai palanki mityba. Sveika gyvensena taps prioritetine
sritimi.
Pirmą kartą šalies istorijoje sutelksime visuomenines, sporto bendruomenes ir organizacijas
nacionalinės Lietuvos sporto proveržio strategijos parengimui, kur bus įvardyti norimi pokyčiai,
numatomi laukiami rezultatai, įvardijama valstybės pagalba ir skiriami finansai.
Neįgaliųjų sporto bendruomenė darniai įsilies į šalies sportininkų gretas, nebeliks skirstymo į
dvi atskiras bendruomenes. Visi nauji talentai bus ugdomi vienodai motyvuotų profesionalių
trenerių ir deramai remiami, o jų iškovotos pergalės branginamos vienodai.
Sukursime aukšto meistriškumo sportininkų rengimo ir aprūpinimo sistemą. Tobulinsime šių
atletų finansavimo sistemą taip, kad ji atitiktų jų pasiekiamus sporto rezultatus ir įgytą
meistriškumą. Spręsdami sportininkų darbo stažo problemas, sudarysime galimybes karjerą
profesionaliame sporte baigusiems sportininkams tęsti asmeninę karjerą. Esant poreikiui,
remsime jų persikvalifikavimą.
Nauja registracijos
pas gydytojus
tvarka –
trumpesnės eilės
Ilgesnė vidutinė
sveiko gyvenimo
trukmė
Prioritetas ligų
prevencijai
Psichikos sveikatos
priežiūros paslaugų
bei jų prieinamumo
plėtra
Valstybės išlaidos
sveikatos
apsaugai/ asmeniui
pasieks ES vidurkį
12
Skatinsime sporto infrastruktūros atnaujinimą ir plėtrą, siekdami sudaryti palankias sąlygas
aukšto meistriškumo sportininkų rengimui ir naujų talentų Lietuvoje ugdymui. Rangovams
taikysime mokestines lengvatas, kad sporto objektų, ypač skirtų profesionaliam sportui,
statybos ar rekonstrukcijos darbams būtų užtikrintas ekonominių rodiklių ir geografinio
principo pagrindų taikymas (pvz., įrengtas bent vienas dengtas futbolo/regbio sporto maniežas
apskrityje). Skatinsime glaudų mokyklų bendradarbiavimą su sporto bazėmis.
Remsime sportininkų rengimo centrų veiklos įvairovę ir įteisinsime kokybiškai veikiančios
sporto organizacijos veiklos standartą, nepaisant organizacijos teisinio statuso (VšĮ, BĮ ar
asociacija). Rekomendacijomis sieksime užtikrinti 3 lygių paslaugų teikimą, kad organizacijos
galėtų teikti fizinio aktyvumo ir (ar) profesionalių sportininkų rengimo paslaugas, pretenduoti
į valstybės ir savivaldybių finansavimą. Taip užtikrinsime paslaugų prieinamumą kiekvienam
vaikui, nepriklausomai nuo finansinių tėvų galimybių.
Remsime tik skaidriai ir efektyviai sportą vystančias organizacijas, veikiančias pagal gerosios
praktikos ir atvirumo principus, pagal jų pasiektus rezultatus, skirtingais lygiais: naujų talentų
įtraukimas, talentų pasiekimai, kuriama vertė, nauda ir pan.
Inicijuosime kokybinius pokyčius fizinio lavinimo pamokose, o ugdymo įstaigas motyvuosime
jas organizuoti papildomai; jas remsime ir suteiksime visapusišką valstybės pagalbą, didindami
jaunosios kartos sportiškumą, norą gyventi sveikiau.
Skatinsime savivaldybes savo ribose ugdyti sveikesnes, sportuojančias bendruomenes. Tam
tikslui vykdysime įvairias programas, mokymus, įgyvendinsime realią naudą nešančius
infrastruktūros projektus.
Sudarysime galimybę visų savivaldybių gyventojams naudotis miestų sporto infrastruktūros
teikiamais privalumais ir paslaugomis, lengvatinėmis sąlygomis – kompensuosime dalį išlaidų
(pvz., sporto klubų, baseino senjorams), skirsime papildomą finansavimą reabilitacinio
pobūdžio fiziniam aktyvumui žmonėms, turintiems negalią ar specialiųjų poreikių.
Plėsime neformaliojo ugdymo paslaugų prieinamumą. Mažas fizinis vaikų aktyvumas jiems
augant gresia įvairiais sveikatos sutrikimais, todėl didinsime neformaliajam ugdymui skirtą
mokinio krepšelį ir įteisinsime naują mokinio sporto krepšelį. Taip sieksime, kad jau 2030 m.
70–90 proc. moksleivių dalyvautų fizinio aktyvumo veiklose po pamokų (ne mažiau negu 180
min. per savaitę).
13
Užtikrinsime regionuose gyvenančių vaikų, tarp jų ir neįgaliųjų, aktyvesnį dalyvavimą
neformaliojo ugdymo programose. Plėtosime pavėžėjimo sistemą taip, kad neformaliojo
švietimo paslaugos, susijusios su sportu ar sveikesne gyvensena, būtų pasiekiamos ir
prieinamos visiems, toliau nuo paslaugų teikimo vietų gyvenantiems, vaikams.
Skatinsime sveikesnę suaugusiųjų gyvenseną fizinio aktyvumo pagrindu. Suteiksime galimybę
sportuojantiems susigrąžinti dalį gyventojų pajamų mokesčio (GPM), Islandijoje jau taikomo
modelio pavyzdžiu.
Kursime sveikatai palankios mitybos aplinką: supaprastinsime sveikatai palankių maisto
produktų atpažinimą vartotojui, tokių simbolių kaip „Rakto skylutė“ pagalba; didinsime
ekologiškų maisto produktų žinomumą; užtikrinsime griežtesnę maisto produktų etikečių
kontrolę; kursime sveikatai palankaus maisto vartotojams draugišką aplinką prekybos
centruose bei didinsime tokio maisto prieinamumą.
Ugdymo įstaigose maitinimo organizavimą grąžinsime į savivaldybių rankas, kad vaikų
sveikatos sąskaita nebūtų daromas verslas. Didinsime sveikatai palankaus maisto pasiūlą
ugdymo įstaigose, skatinsime valgyklų perorientavimą į švediško stalo modelį. Griežtinsime
maitinimo organizavimo ugdymo įstaigose priežiūrą ir kontrolę (užtikrinsime nemokamą
maitinimą visiems moksleiviams).
Užtikrinsime sveikatai palankios mitybos įgūdžių lavinimą per „veiksmą“ – interaktyvias
gamybos pamokas su dietologais, dietistais ir maisto technologais, kaip svarbiais ir
kompetentingais ligų prevencijos atstovais. Keisime maitinimo organizavimą taip, kad maistas
būtų ne tik palankus vaikų sveikatai, bet ir estetiškai patrauklus. Skatinsime valgymo kultūros
formavimą, siekdami sumažinti maisto švaistymą. Užtikrinsime nuolatinę valgiaraščių priežiūrą
ir kontrolę.
Skatinsime sveikatai palankaus maisto vartojimo kultūrą, užtikrinsime tinkamą Lietuvos
gyventojų informavimą sveikatingumo, sveikatai palankios mitybos klausimais, sumažinsime
pridėtinės vertės mokestį šviežioms daržovėms ir vaisiams.
Stiprinsime trumpųjų maisto grandinių programas per viešuosius pirkimus, subsidijas,
skatindami vietos ir ekologiškų produktų vartojimą ugdymo, slaugos, globos ir rūpybos
įstaigose bei sveikatos ir saugumą užtikrinančiose institucijose. Mažinsime reikalavimus
sveikatai palankaus naminio maisto gamybai ir pardavimui, išlaikydami griežtus sanitarijos ir
higienos reikalavimus.
14
Įkursime Seimo kaimo reikalų ir maisto politikos komitetą, užtikrinsime tarpinstitucinį
bendradarbiavimą, parlamentinę kontrolę, bendrų standartų ir rodiklių tobulinimą bei
įgyvendinimą.
Sveika gyvensena taps prioritetine valstybės politikos sritimi. Prevencinė medicina, sveikatai
palanki mityba, pakankamas fizinis aktyvumas, psichologinė gerovė bei visi kiti sveikos
gyvensenos faktoriai bus skatinami kuo efektyviau. Sieksime riboti vaikams skirtų maisto
produktų, kurie neatitinka sveikatai palankaus maisto kriterijų, reklamą (pvz., saldumynų).
Savivalda, regionų ir piliečių įgalinimas
Ambicija Lietuvai – daugiau laisvės, demokratijos ir savarankiškumo vietos savivaldoje bei
bendruomenėse. Užtikrinsime demokratinių įgūdžių ir dialogo kultūrą ne tik savivaldoje, bet
ir valstybės valdymo, švietimo, kultūros, sveikatos ir kitose srityse, viešajame ir privačiame
sektoriuje. Ne tik piliečių, bet ir darbuotojų, klientų dalyvavimas sprendimų priėmime,
vadovų veiklos vertinime ir sąžiningame pelno paskirstyme.
Sudarysime seniūnijoms ir bendruomenėms sąlygas savarankiškai dalyvauti perskirstant
finansines lėšas, remiantis dalyvaujamojo biudžeto principais.
Skatinsime savivaldos ir seniūnijų finansinį savarankiškumą bei pagal vietos bendruomenės
poreikius formuojamus biudžetus.
Stiprindami vietos bendruomenes sieksime didesnio finansavimo asocijuotoms struktūroms,
išplėstinėms seniūnaičių sueigoms. Skatinsime savivaldybes prisidėti prie bendruomenių
inicijuojamų ir įgyvendinamų infrastruktūros projektų. Leisime gyventojams remti seniūnijas iš
savo sumokėto gyventojų pajamų mokesčio. Padidinsime asmens savo nuožiūra skiriamas
2030 m.
70–90% moksleivių
dalyvaus fizinio
aktyvumo
veiklose
Sportuojantys
susigrąžins dalį
gyventojų pajamų
mokesčio.
Atnaujintos sporto
bazės
Savivaldos
valdomas

„švediško stalo“
maitinimas
mokyklose
Sumažintas
pridėtinės vertės
mokestis
šviežioms
daržovėms ir
vaisiams
15
gyventojų pajamų mokesčių lėšas nuo 2,4 proc. (1,2 proc. + 0,6 proc. + 0,6 proc.) iki 3 proc.,
leisime 0,6 proc. GPM skirti konkrečios seniūnijos poreikiams.
Stiprinsime regioninę dimensiją viešojo sektoriaus valdyme, stiprinsime decentralizacijos ir
dekoncentracijos procesus. Ginsime būtinų paslaugų plėtrą ir išsaugojimą regionuose,
rūpinsimės, kad skaitmeninimas netaptų nauju socialinės atskirties veiksniu.
Plėtosime viešųjų paslaugų kokybę ir pasiūlą, sudarydami palankesnes veiklos sąlygas pelno
nesiekiančioms nevyriausybinėms, bendruomenių organizacijoms. Teiksime joms pirmenybę
kokybiškų viešųjų paslaugų teikėjų atrankose, sieksime didinti jų finansavimą.
Koreguosime diskriminacinę valstybės tarnybos, pareigūnų ir biudžetinių įstaigų darbuotojų
reformą: vadovų ir jaunų darbuotojų algos bus didinamos iš papildomų asignavimų, o ne
vyresnių darbuotojų pajamų sąskaita. Parengsime planą, kaip į regionus pritraukti trūkstamus
specialistus: medikus, mokytojus, tarnautojus ir kt.
Šalinsime perteklinius savivaldybių skolinimosi suvaržymus – sukursime specialų finansinį
instrumentą savivaldybių paskoloms ar garantijoms.
Kartu su vietos bendruomenėmis kursime aiškią urbanistinę ateities viziją, stabdančią
chaotišką miestų ir rajonų plėtrą, remiantis universalaus dizaino ir ekologijos principais.
Atsižvelgdami į viešojo saugumo situaciją ir kompetencijų stoką, skatinsime aktyvesnį
bendradarbiavimą bei gerosios patirties sklaidą tarp nacionalinio ir savivaldybių lygmens
institucijų.
Dalyvaujamasis
biudžetas
Taisysime valstybės
reformos tarnybos
klaidas
Perteklinių
savivaldybių
skolinimosi
suvaržymų
šalinimas
Teisė skirti GPM
dalį savo seniūnijai
16
Žalioji ekonomika, energetika, renovacija ir susisiekimas
Ambicija Lietuvai. Stiprindami Lietuvos lyderystę, greičiau, nei nurodo ES reikalavimai,
įgyvendinsime žaliojo kurso priemones klimato krizės suvaldymo ir biologinės įvairovės
atkūrimo ir išsaugojimo srityse. Lietuva turi būti žaliąją transformaciją įgalinančių
technologijų kūrėja ir eksportuotoja. Pasieksime, kad dar iki 2045 m. Lietuva taptų klimatui
neutralia valstybe, o iki 2028 m. pagaminsime 100 proc. elektros energijos iš atsinaujinančių
energijos išteklių ir ją aktyviai eksportuosime. Sieksime gerinti labai prastas Lietuvos
pozicijas pagal naują Europos Komisijos pertvarkos pažangos rodiklį (Transition performance
index), kuris vertina valstybės gerovės parametrus plačiau nei BVP, produktyvumo augimas,
įtraukdamas socialinės pažangos, tvarumo ir valdymo kokybės rodiklius.
Skatinsime AEI plėtrą Lietuvoje: jūroje, ant žemės, ant pastatų stogų, remiantis suvartojamos
ir eksportuotos energijos kiekiais bei būtinybe pereiti prie neutralios klimatui šalies strategijos.
Užtikrinsime viešojo sektoriaus lyderystę, įveikdami klimato krizę ir įgyvendindami žiedinės
ekonomikos tikslus. Aktyviai skatinsime savivaldybes vystyti atsinaujinančių elektros energijos
išteklių hibridinius (saulės ir vėjo jėgainių) parkus ir kartu su gyventojais steigti atsinaujinančių
išteklių energijos bendrijas.
Sieksime, kad iki 2028 m. ant 50 proc. pastatų stogų būtų įrengtos saulės elektrinės. Išlaikysime
šiuo metu energetikos decentralizaciją įgalinančią gaminančio vartotojo schemą ir remsime
atsinaujinančios energijos šaltinių diegimą tiek daugiabučių namų renovacijos programose,
tiek privačių namų rekonstrukcijose.
Užtikrinsime galimybes visiems vartotojams prisijungti prie elektros tinklų be ženklių investicijų
į tinklo plėtrą, papildomai finansuojant elektros tinklų plėtrą iš ES ir kitų lėšų. Užtikrinsime
tinklų operatorių investicijas į tinklo plėtrą, jeigu yra prisidedama prie nacionalinės strategijos
tikslų įgyvendinimo.
Skatinsime žaliosios energetikos plėtrą ir naudą gyventojams. Sieksime, kad šalia
atsinaujinančių išteklių energijos įrenginių (saulės ir vėjo parkų, biodujų jėgainių) gyvenančių
bendruomenių interesai būtų tinkamai saugomi, mažinamas neigiamas poveikis aplinkai ir
dalinamasi sukuriama verte.
17
Padėsime Lietuvai tapti AEI eksportuojančia valstybe, panaikinsime perteklinius teisinius
apribojimus AEI gamybos plėtrai, užtikrinsime AEI investicijų atsiperkamumą gyventojams ir
žaliosios gamybos plėtojimą. Investuosime į tarpsisteminių jungčių su Europa tiesimą.
Neleisime išaugusių elektros kainų perkelti paprastiems vartotojams, įvairiomis priemonėmis
užtikrinsime, kad sąskaitos už elektrą buitiniams vartotojams reikšmingai neaugtų net elektros
kainoms pakilus rinkoje, kaip įvyko 2022 m.
Tobulinsime reguliacinę aplinką bei suformuosime paramos priemones elektros energijos
kaupimo įrenginiams, leisiantiems mažinti elektros energijos kainas verslui ir gyventojams.
Energijos tausojimą užtikrinsime naujos kartos energetikos sprendimais – gyventojus,
šildančius pastatus gamtinėmis dujomis, dyzelinu ar anglimi, motyvuosime pereiti prie šilumos
siurblių naudojimo, nereikalaudami demontuoti tradicinių katilų paliekant jų funkcionalumą,
ypač šaltų žiemų sąlygoms, kai šildymas reikalauja neproporcingo elektros kiekio. Skatinsime
pramoninio dydžio šilumos siurblių, šildančių vandenį, įrengimą ir šilumos tiekimą į
centralizuotus šilumos tinklus.
Įgyvendinsime šalies daugiabučių renovacijos proveržio strategiją, kasmet renovuosime 1500
šalies daugiabučių, sustiprinsime vietos savivaldos institucijų vaidmenį renovacijos procese,
užtikrinsime nepriklausomą renovacijų proceso priežiūrą, efektyvų ginčų sprendimų
mechanizmą, užtikrindami, kad savalaikis ir deramas renovacijos procesų valdymas turės
minimalius kaštus gyventojams. Tobulinsime daugiabučių administravimo teisės aktus
siekdami gyventojų interesų apsaugos, efektyvaus ginčų sprendimo, skaidrumo ir pasitikėjimo.
Teiksime valstybės garantijas komerciniams bankams, finansuojantiems būsto renovacijas ar
skolinantiems į būstų renovaciją investuojantiems gyventojams, padengdami dalį palūkanų ir
suteikdami perskolinimo garantiją 100 metų laikotarpiui.
Didinsime lietuviškomis biodujomis varomų autobusų skaičių, taip iš atliekų Lietuvoje
gaminamą biometaną panaudojant šalies viduje. Nauji autobusai miestuose bus varomi tik
elektra.
Palaikysime finansinę paskatą asmenims, norintiems įsigyti elektra varomus automobilius, bei
plėsime infrastruktūrą, į kurią įeina ir elektromobilių krovimo stotelių įrengimas bei jų skaičiaus
didinimas visoje Lietuvoje.
18
Ypatingą dėmesį skirsime ekonomikos stuburu laikomam smulkiajam ir šeimų verslui,
efektyviau ginsime smulkaus verslo teises ginčuose su institucijomis, įkurdami smulkiojo ir
vidutinio verslo ombudsmeno instituciją.
Spartinsime regioninio verslo augimą ir plėtrą, pasitelkdami efektyvias kompleksines pagalbos
priemones, tokias kaip į klientą orientuotos ekspertinės konsultavimo paslaugos, verslo
inkubavimo paslaugos bendradarbystės centruose, visiems pasiekiamas verslo kompetencijų
ugdymas ir mentorystė.
Laikysimės mokesčių sistemos stabilumo ir prognozuojamumo principų, mažinsime šešėlį,
patobulinsime mokesčių administravimo sistemą taip, kad smulkus verslas, kurio metinės
pajamos neviršija 45 000 eurų, PVM ir pelno mokestį mokėtų tik gavus mokėjimus (įplaukas)
pagal pardavimų sąskaitą faktūrą, t.y., pagal faktinį pinigų gavimo principą.
Švelninsime nesėkmės versle baimę, įgyvendindami Ankstyvojo perspėjimo sistemos modelį,
siekdami išsaugoti sunkumus patiriančius verslus ir kurti palankią aplinką antrajai galimybei
versle. Trumpinsime įmonių restruktūrizavimo/bankroto procedūras, mažinsime proceso
kaštus verslui.
Sutelksime politinį dėmesį į kainų augimo problemas, skatinsime profesionalios kainų
stebėsenos mechanizmą, kainodaros skaidrumą. Aktyvizuosime rinkos priežiūros institucijų –
Konkurencijos, Viešųjų pirkimų ir kitų tarnybų – veiklą. Skirsime didesnius institucinius resursus
siekdami išaiškinti stambių rinkos dalyvių kartelinius susitarimus ir nustatyti piktnaudžiavimą
dominuojančia padėtimi. Plėsime dominuojančios padėties mažinimo reguliavimą į kitas
būtiniausių produktų rinkas, pvz., didmeninę maisto prekybą, vaistų prekybą, trumpinsime
atsiskaitymo su tiekėjais terminus šiose rinkose. Analizuosime Latvijos patirtį dėl bankų
vartotojų teisių apsaugos ir palūkanų reguliavimo.
Tobulindami konkurencijos įstatymą apsaugosime vietos ekonomiką nuo savitikslio
konkurencijos skatinimo, remsime aktyvų valstybės, savivaldos, bendruomenės dalyvavimą
žaliosios energetikos versle ir kitoje socialiai reikšmingoje ekonominėje veikloje.
Remsime mokslą ir inovacijas, didinsime paramą – valstybės biudžeto asignavimai moksliniams
tyrimams ir eksperimentinei plėtrai (toliau – MTEP) aukštajame moksle bei valdžios sektoriuje
sudarys ne mažiau kaip 0,75 proc. bendrojo vidaus produkto jau 2025 m., o iki 2030 m.
pabaigos – ne mažiau kaip 1 proc. bendrojo vidaus produkto. Dabartinė valdančioji dauguma
nesilaiko savo įsipareigojimų dėl MTEP finansavimo.
19
Tęsdami buvusios S. Skvernelio Vyriausybės kryptį, ypatingą dėmesį skirsime gyvybės mokslų
sričiai, siekdami, kad ji sukurtų bent 5 proc. BVP.
Padėsime verslui persiorientuoti į klimatui neutralią ekonomiką. Remsime žiedinės
ekonomikos ir tvarumo technologijas, skaitmeninimo sprendimus, antrinių žaliavų
panaudojimą prekyboje, užtikrindami, kad Lietuvos žiediškumo rodiklis pasiektų 11,7 proc. –
ES vidurkį. Įgyvendinti ambicingą ir su žaliuoju kursu suderintą bioekonomikos strategiją,
skatinant vertės grandines be likutinių atliekų ir aukštos pridėtinės vertės produktų gamybą iš
žaliavų.
Per viešųjų pirkimų procesus kursime paklausą inovacijoms, skatinsime pramoninį
bendradarbiavimą, kad pritrauktume papildomas investicijas regionuose ir vyktų vietinės
verslo ekosistemos vystymas. Reikšmingai padidinsime inovatyvių viešųjų pirkimų apimtis, taip
stimuliuodami paklausą inovacijoms, kartu užtikrindami viešojo sektoriaus atstovų proceso
kompetencijų ugdymą, sklandų dalijimąsi informacija.
Sukursime aukštųjų technologijų verslų ir kvalifikuotų specialistų pritraukimo strategiją,
skatindami grįžti Lietuvos piliečius, dirbančius užsienio aukštos pridėtinės vertės įmonėse,
mokslo įstaigose, bei užsienio talentus ir tyrėjus. Sieksime, kad Lietuvoje liktų dirbti studentai,
studijuojantys mūsų universitetuose.
Spartinsime ir supaprastinsime investuotojų įsikūrimo, pramoninių teritorijų planavimo, kitų
reikalingų leidimų išdavimo procedūras socialiai reikšmingiems verslo projektams: aukštos
pridėtinės vertės gamybai, žaliosios ekonomikos investicijoms ir poveikio pagrindinių prekių
kainų mažinimui potencialą turintiems užsienio investuotojams. Didinsime mūsų regiono šalių
bendradarbiavimą eksporto skatinimo ir įvaizdžio stiprinimo klausimais per bendrai
finansuojamus projektus tikslinėse eksporto rinkose.
Finansuosime Lietuvos įmonių transformacijos į aukštos pridėtinės vertės orientuotą veiklą
programas. Steigsime dekarbonizacijos kompetencijos centrą, kuris konsultuotų įmones dėl
perėjimo prie klimatui neutralesnių praktikų. Įdarbinsime žaliąsias obligacijas, kurios
paspartintų pažangių žaliosios ekonomikos projektų finansavimą ir padėtų Lietuvai tapti
gamtos atkūrimo ir išsaugojimo atžvilgiu lyderiaujančia valstybe.
Parengsime ir įgyvendinsime sektorines strategijas didžiausią naujų investicijų potencialą
turinčioms pramonės šakoms (pvz., žaliosios technologijos, e-mobilumas, miltech, gyvybės
mokslai, bioekonomika), skirsime daugiau resursų naujų krypčių investicijų paieškai.
20
Priimsime Socialinio verslo įstatymą, įkursime Socialinio verslo tarybą ir užtikrinsime, kad
socialinis verslas būtų kompleksiškai įtrauktas į strateginius šalies dokumentus, ES finansinio
periodo ir į pagalbos ekonomikai planus.
Užtikrinsime viešojo sektoriaus lyderystę skaitmeninėje ir žaliojoje transformacijoje bei
centralizuotą skaitmeninės ir žaliosios ekonomikos transformacijos politikos formavimą.
Kiekviena ministerija ir savivaldybė Lietuvoje turės už skaitmeninę/žaliąją transformaciją
atsakingą vadovą ir komandą, kurie būtų atsakingi už vidaus ir išorės procesų skaitmeninimą ir
inovacijas.
Laikysimės „Digital first“ principo – kuriant viešąją paslaugą turi būti peržiūrimi visi procesai, o
ne tiesiog suskaitmeninami seni biurokratiniai procesai. Ypatingą dėmesį ir palaikymą skirsime
skaitmeninės ir kritinės infrastruktūros atsparumui, kibernetiniam saugumui, Dual Tech
(gynybinės ir civilinės paskirties, pvz., dronų) technologijų vystymui.
Skirsime „kelionės pinigus“ atokiau nuo miestų gyvenantiems gyventojams, siekdami naujų
tarpmiestinio ir vietinio viešojo transporto maršrutų ir reisų sukūrimo. Didinsime
nevairuojančių asmenų mobilumą visoje Lietuvoje, leisiantį darbus, gydymo, neformalaus
ugdymo įstaigas ar namus po darbo pasiekti ne rečiau kaip tris kartus per dieną valstybiniais
keliais, viešuoju transportu, kuris bus papildomai remiamas valstybės „kelionės pinigais“.
Užtikrinsime socialinio taksi paslaugą visose savivaldybėse.
Gerinsime valstybinių kelių būklę ir investuosime į kelių, tiltų, geležinkelio viadukų remontą,
atnaujinimą bei žvyrkelių asfaltavimą. Spręsime jūrų uosto problemas, gerindami Lietuvos
susisiekimą su visa Europos sąjunga. Spartinsime „Rail Baltica“ projektą, atnaujinsime keleivių
vežimą panaikintais geležinkelio maršrutais (pvz., Rokiškis–Radviliškis), statysime naujas
traukinių jungtis (pvz., Druskininkų su Vilniumi). ES lygmeniu skatinsime investicijas į naktinių
traukinių infrastruktūrą Europoje, mažinant skrydžių lėktuvų poreikį. Kursime bendrą Europos
traukinio/autobuso/kelto bilietų pirkimo sistemą, siekiant, kad tvari kelionė būtų patogesnė ir
pigesnė alternatyva lėktuvui.
Gerinsime Lietuvos oro uostų susisiekimą su svarbiausiais Europos miestais, investuosime į
turizmo verslo atgaivinimą, ypatingą dėmesį skirdami vietos ir sveikatingumo turizmui, tai
laikydami viena iš valstybės prioritetinių krypčių.
Vystysime Lietuvą kaip jūrinę valstybę. Konsoliduodami valstybės, savivaldos, verslo ir
bendruomenių resursus, per artimiausius kelerius metus sutvarkysime ir išplėtosime pajūrio
uostų infrastruktūrą. Sieksime, kad Lietuva taptų patraukliu ir reikšmingu Baltijos jūros centru.
21
Aplinkosauga, žemės ūkis ir klimato krizės įveikimas
Ambicija Lietuvai – pažangi aplinkosauga, greitesnis judėjimas link klimato kaitai neutralios
valstybės. Europai reikia Socialinės klimato darbotvarkės, naujo gerovės socialinio
kontrakto, kuris padės mažesnių pajamų gyventojams nepatirti nuostolių, kol kontinentas
siekia klimato neutralumo ir įgyvendina fundamentalius pramonės, darbo rinkos, transporto,
statybų, žemės ūkio politikos pokyčius. Žalioji ekonomikos pertvarka mažins socialinę
įtampą, kurs naujas, gerai apmokamas darbo vietas kaime ir mieste, taupys šeimų biudžetus.
Tvarūs energetiniai, transporto sprendimai bus prieinami žmonėms su mažiausiomis
pajamomis.
Uždrausime plynuosius miško kirtimus saugomose teritorijose, juos apribosime visoje
Lietuvoje. Neleisime privatizuoti valstybinių miškų. Valstybė rodys tvaraus ūkininkavimo
pavyzdį, pelnas nebebus svarbiausias Valstybinių miškų urėdijos tikslas.
Griežtinsime miško kirtimo priežiūrą ir didinsime baudas už nelegaliai nukirstą medį ar
suniokotą miško plotą.
Įgyvendinsime miško rekreacine ir socialine verte paremtas turizmo ir sveikatingumo
strategijas, plėtosime nemedieninę miško ekonomiką.
Sukursime ir įgyvendinsime žaliųjų miestų zonų priežiūros ir gausinimo strategijas.
Sieksime apsirūpinti lietuviškais maisto produktais ir taip užtikrinti vieną iš pagrindinių
nacionalinio saugumo elementų Lietuvoje.
Skatinsime kooperaciją žemės ūkyje, trumpąsias maisto grandines, rasime sprendimą dėl
pasėlių ir kitų, su klimato stichijomis susijusių, ūkininkų nuostolių draudimo.
1500 kasmet
renovuojamų šalies
daugiabučių,
valstybės
perskolinimo
garantija 100 metų
laikotarpiui
„Kelionės pinigai“
viešajam transportui
ten, kur jo trūksta.
Socialinio taksi
paslauga visoje
Lietuvoje
Smulkiojo ir
vidutinio verslo
ombudsmeno
institucija
2030 m.
ne mažiau kaip 1%
BVP mokslui ir
inovacijų plėtrai
22
Žemės ūkio politiką nukreipsime į smulkių ir vidutinių ūkių gyvybingumą, darbo vietų
išsaugojimą kaime ir inovacijas, orientuotas į gyvenimo lygio kėlimą provincijoje ir socialinės
atskirties mažinimą tarp didžiųjų miestų ir kaimo gyventojų.
Remsime ekologinės produkcijos gamybą, didinsime ekologiškų produktų prieinamumą
vartotojams.
Nuosekliai didinsime saugomų teritorijų plotą (akcentuodami buveinių identifikavimą, apsaugą
ir stebėseną), tačiau kartu skatinsime jose gamtą tausojančią žmogaus ūkinę veiklą ir gyvenimą.
Mokesčių sistemą orientuosime į didesnį taršos apmokestinimą mažinant gyventojų darbo
pajamų ir smulkaus verslo pelno mokesčius.
Sieksime sureguliuoti atliekų tvarkymo grandinę taip, kad aplinkai mažiausią žalą darantis
atliekų tvarkymo būdas būtų pigiausias, o didžiausią žalą – brangiausias. Užtikrinsime
efektyvesnį atliekų perdirbimą ir perdirbtų žaliavų antrinį panaudojimą, daugkartinį ir
pakartotinį pakuočių naudojimą.
Mažinsime mokesčius už atliekų tvarkymą jas tinkamai rūšiuojantiems ir mažiau atliekų
turintiems gyventojams.
Ženkliai didinsime aplinkos apsaugos pareigūnų skaičių bei kelsime jų atlyginimus, užtikrindami
didesnį finansavimą aplinkos apsaugos sistemos sektoriui.
Kelsime pareigūnų kvalifikaciją bei diegsime naujas, pažangias informacines sistemas kovai su
aplinkosaugos pažeidimais ir aplinkosaugos kontrolės užtikrinimui.
Užtikrinsime, kad iki 2035 m. perdirbamų komunalinių atliekų kiekis sudarytų ne mažiau nei 70
proc. visų atliekų kiekio, o deginamų atliekų, skirtų energijai išgauti, – daugiausiai 20 proc.,
sąvartynuose šalinamų komunalinių atliekų kiekis sudarytų ne daugiau kaip 2 proc.
Kelsime Europos Sąjungos standartus prekių dizainui, medžiagų naudojimui, gamybos
ekologiniams ir socialiniams kaštams, daiktų ilgaamžiškumui, antriniam daiktų panaudojimui,
perdirbimui ir remontui.
Bet kokie ES pasirašomi investavimo ir tarptautinės prekybos susitarimai turės ginti ES
valstybių narių ir kitų pasaulio šalių teisę reguliuoti rinkas, siekiant socialinių, aplinkosauginių
23
standartų kėlimo, ir pasaulio naudingųjų išteklių, miškų ir ekosistemų tausojimo, iškastinio
kuro naudojimo mažinimo.
Užtikrinsime, kad ES vartotojai būtų informuojami apie produktų gamybos poveikį aplinkai bei
galimybę juos taisyti, užuot įsigijus naujus. Sumažinsime daiktų taisymo kainas, įpareigodami
dalį jų padengti gamintojus ir importuotojus, taikydami mokesčių lengvatas.
Tęsime gyvūnų gerovės bei teisių kontrolės mechanizmų tobulinimą. Imsimės spręsti nelegalių
daugyklų klausimus, sieksime, kad transportuojamų gyvūnų kelionių laikas būtų ribojamas,
būtų griežtinami importo į ES standartai, įtrauksime nevyriausybines organizacijas bei kitas
įstaigas į tinkamą priežiūros sistemos sukūrimą.
Didelį dėmesį skirsime vandens telkinių priežiūrai bei Baltijos jūros apsaugai – kovosime su
jūros ir vandens telkinių užterštumu.
Kokybiškas išsilavinimas ir mokymasis visą gyvenimą
Ambicija Lietuvai – švietimo sistemos lankstumas ir teikiamų paslaugų įvairovė bei jų
visuotinis prieinamumas. Mokytojų, švietimo pagalbos specialistų, dėstytojų, mokslininkų
tyrėjų, vadovų atliekamas funkcijas atitinkantis atlygis. Mokyklų uždarymo stabdymas,
atsižvelgiant tik į ekonominius skaičiavimus. Naujų mokyklų modelių, atitinkančių XXI a.
iššūkius, kūrimas, mokinių skaičiaus klasėse mažinimas. Mokytojų ir švietimo pagalbos
specialistų kanceliarinių išlaidų kompensavimas, pagalba įgyvendinant įtraukųjį ugdymą,
biurokratijos mažinimas. Jungties tarp įvairių švietimo sistemos dalių stiprinimas.
Didinsime ugdymo įstaigų (ikimokyklinio, bendrojo ugdymo mokyklų) savarankiškumą,
finansavimą, mažinsime jų biurokratinę naštą. Ieškosime valstybinio ir nevalstybinio sektoriaus
Plynųjų kirtimų
ribojimai, visiškas
jų draudimas
saugomose
teritorijose
Maži mokesčiai už
atliekas jas
tinkamai
rūšiuojantiems
Sąvartynuose
šalinamų
komunalinių atliekų
kiekis ne daugiau
kaip 2 proc. iki
2035
m.
Daiktų
ilgaamžiškumas,
antrinis
panaudojimas,
perdirbimas ir
remontas
24
pusiausvyros, stabdysime didėjančią mokinių socialinę, kultūrinę atskirtį, įvairindami teikiamas
švietimo paslaugas ir plėsdami jų panaudojimo galimybes. Peržiūrėsime privačių mokyklų
švietimo politikos vykdymą, suteiksime adekvatų finansavimą jos įgyvendinimui.
Tobulinsime mokytojų, švietimo pagalbos specialistų apmokėjimo sistemą, adekvačiai
įvertindami darbo krūvį ir apmokėjimą už jį, ieškosime darbo krūvio mažinimo ir darbuotojų
lojalumo savo institucijai skatinimo galimybių.
Kompensuosime mokytojams patirtas kanceliarines išlaidas, sutvarkysime etatinio
apmokėjimo už darbą tvarką, siekdami sumažinti kontaktinių valandų skaičių.
Realiai įvertinsime įtraukiojo ugdymo įgyvendinimo galimybes ir iššūkius konkrečiose
mokyklose, ikimokyklinio ugdymo įstaigose ir padėsime jį įgyvendinti. Tobulinsime švietimo
pagalbos specialistų kompetencijas, užtikrindami mokiniui reikalingą pagalbos specialistų
skaičių ir tinkamą edukacinę aplinką, ugdymo(si) priemones.
Sumažinsime didžiausią leistiną moksleivių skaičių klasėse.
Stiprinsime pedagogines psichologines tarnybas, regioninius specialiojo ugdymo centrus ir
kitas švietimo pagalbos institucijas, tikslingai nukreipdami jų pagalbą ugdymo įstaigoms.
Didinsime savivaldybių savarankiškumą, sieksime savivaldybėms sudaryti lankstesnes ir
ugdymo(si) specifiką atitinkančias finansavimo galimybes, skatindami ugdymo(si) formų
įvairovę.
Sukursime vieningą valstybinę skaitmeninio ugdymo(si) turinio bei metodikos platformą,
patogiai pasiekiamą visiems mokytojams ir mokiniams.
Siekdami padidinti profesinio mokymo kokybę ir patrauklumą, peržiūrėsime profesinio
mokymo finansavimo metodiką ir darbuotojų darbo apmokėjimo tvarką, modernizuosime
profesinio mokymo turinį, užtikrinsime, kad profesinės mokyklos būtų aprūpintos
technologijomis, reikiama įranga ir mokymo priemonėmis.
Panaikinsime dabartinį kvotų sistemos stojant į profesines mokyklas modelį, kaip netenkinantį
nei darbdavių, nei regionų, nei profesinių mokyklų poreikių. Valstybės profesinio mokymo
kvotos padidės bent 30 proc. (dabar apie 20000 vietų), sprendimo teisė bus suteikta
profesinėms mokykloms kartu su savivaldybėmis (išskyrus kai kuriuos numatytus atvejus).
25
Sieksime glaudesnio bendradarbiavimo tarp profesinių, bendrojo ugdymo mokyklų ir verslo,
moksleiviams sudarysime galimybę lygiagrečiai mokytis ir profesinėje mokykloje.
Didinsime universitetų autonomiją ir kolegijų savarankiškumą, inicijuosime lankstesnę
dėstytojų ir mokslo darbuotojų darbo apmokėjimo sistemą, užtikrinančią patrauklų ir
konkurencingą darbo užmokestį, atitinkantį kompetencijos lygį ir pareigybės turinį.
Vykdysime ambicingą ir į pagrindinius mūsų visuomenės iššūkius orientuotą suaugusiųjų
švietimo politiką. Didinsime suaugusiųjų mokymosi visą gyvenimą sistemos, veikiančios vieno
langelio principu, finansavimą, plėsime galimybes suaugusiems įgyti naujas kompetencijas,
prisitaikant prie darbo rinkos poreikių.
Plėsime neformalaus švietimo institucijų veiklą, didinsime jų prieinamumą. Remsime ir
stiprinsime Trečiojo amžiaus universitetų bei kitų neformalaus suaugusiųjų ir vaikų švietimo
institucijų veiklą bei plėtrą visoje šalyje, remsime kitas mokymosi visą gyvenimą iniciatyvas.
Didinsime neformalaus vaikų švietimo krepšelį iki 70 eurų ir nuolat jį indeksuosime. Didesnis
krepšelis bus orientuotas į valstybės skatinamas kompetencijas ir didesnio vaikų skaičiaus
dalyvavimą neformaliajame švietime.
Kultūros puoselėjimas
Ambicija Lietuvai. Esame įsitikinę, kad kultūra yra Lietuvos valstybės tapatumo ir tęstinumo
pagrindas, demokratiškos ir darnios pilietinės visuomenės sąlyga, lietuvių tautos ir kitų
Lietuvoje gyvenančių tautų identiteto pamatas, stiprybės šaltinis ir išlikimo nuolat
besikeičiančiame, atvirame pasaulyje garantas. Mes sieksime išsaugoti ir stiprinti Lietuvą
kuriančią ir vienijančią kultūrą.
Didėjančios
mokinių socialinės,
kultūrinės
atskirties
stabdymas
Mokinių skaičiaus
klasėse
sumažinimas
Neformalaus vaikų
švietimo krepšelio
didinimas iki 70
eurų
Etatinio apmokėjimo
už darbą sistemos
pertvarka.
Mokytojų
kanceliarinių išlaidų
kompensavimas
26
Nacionalinę kultūros politiką formuosime užtikrindami jos integralumą bei kiekvienos tautinės
ir etninės grupės savitumą, gerbdami asmens ir bendruomenių teises į kultūrinį tapatumą,
saviraišką, kūrybos laisvę bei tradicijų puoselėjimą.
Skatinsime veiksmingą tarpinstitucinį bendradarbiavimą, plėtosime aktyvesnę viešojo kultūros
sektoriaus partnerystę su verslo įmonėmis, švietimo įstaigomis, aukštojo mokslo institucijomis,
nevyriausybinėmis organizacijomis ir žiniasklaida.
Skirsime paramą profesionaliam menui, sieksime, kad jis būtų vienodai prieinamas visuose
šalies regionuose, taip pat ir skaitmeninėje erdvėje.
Užtikrinsime kultūros paslaugų kokybę skirdami didesnį finansavimą kultūros darbuotojų
atlyginimams ir kompetencijų ugdymui, infrastruktūros atnaujinimui.
Užtikrinsime, kad kultūros įstaigos ir objektai būtų pritaikyti žmonėms su negalia. Sudarysime
sąlygas vyresnio amžiaus žmonėms, žmonėms su negalia ar kitokią atskirtį patiriantiems
asmenims naudotis kultūrinėmis paslaugomis, remsime jų kultūrines iniciatyvas bei skatinsime
dalyvauti savanoriškos veiklos programose.
Skatinsime kultūros srityje veikiančias nevyriausybines ir privačias organizacijas kurti aukštos
vertės meno kūrinius ir alternatyvias laisvalaikio praleidimo bei poilsio formas, teikti
kokybiškas kultūros paslaugas.
Užtikrinsime tinkamas veiklos sąlygas meno kūrėjams, tobulinsime finansavimo ir skatinimo
sistemą bei teisingą atlygio už jų kūrinių panaudojimą sistemą, kuri padėtų užkirsti kelią
nelegaliam kūrinių panaudojimui.
Remsime ir puoselėsime etninę kultūrą, tradicijas ir amatus. Skatinsime, kad į savivaldybių
kultūros įstaigų kuriamas verslumo ir gebėjimų ugdymo programas būtų įtraukti vietos amatų
meistrai bei tautodailininkai.
Remsime savivaldybių siekius vystyti vietos bei nacionalinius kultūrinio turizmo maršrutus,
integruojant juos į Europos kultūros kelių maršrutus ir pritaikant kultūros paveldą
tarptautiniam turizmui. Sieksime, kad kultūrinio turizmo vystymo programose aktyviai
dalyvautų ne tik savivaldybių, bet ir valstybinės kultūros įstaigos, nevyriausybinės organizacijos
ir kiti paslaugų teikėjai.
27
Vystysime materialaus ir nematerialaus kultūros paveldo apsaugą, užtikrinsime atsakingus
paveldo tyrimus ir nustatysime tinkamų finansinių ir nefinansinių paskatų sistemą.
Remsime bibliotekų, muziejų bei kitų istorinę atmintį saugančių įstaigų veiklą bei gebėjimus
teikti aukštos kokybės ir šiuolaikinės visuomenės poreikius tenkinančias paslaugas. Skirsime
deramą paramą kultūros leidiniams. Vystysime kultūrinę ir švietėjišką veiklą išeivijoje užsienio
šalyse, padėdami išlaikyti lietuvybę, tradicijas, vykdydami kultūrinius ir kūrybinius mainus.
Žmonių saugumas, teisingumas ir žmogaus teisės
Ambicija Lietuvai – valstybė be korupcijos, kurioje gerbiamos žmonių teisės, lyčių lygybė,
kurioje visi yra saugūs ir turi teisę į prieinamą teisinę gynybą, apsaugą bei teisingumą,
nepriklausomai nuo socialinės, finansinės padėties, gyvenamosios vietos ar pareigų.
Užtikrinsime naujos kartos civilinės saugos infrastruktūros kūrimą Lietuvoje: nuo prieinamų
pirmosios pagalbos kursų organizavimo visuomenei iki slėptuvių įrengimo reglamentavimo bei
įgyvendinimo kiekvienoje savivaldybėje, atsižvelgiant į gyventojų skaičių.
Kovai su psichotropinių medžiagų vartojimu ir platinimu jaunimo tarpe sutelksime jungtines
švietimo, policijos, gydymo įstaigų bei vaiko teisių specialistų, moksleivių bei jų tėvų
bendruomenės pastangas. Reformuosime nepilnamečių teisinės atsakomybės sistemą pagal
geriausius kitų šalių pavyzdžius, sukurdami sąlygas realiems elgesio pokyčiams.
Skaidrinsime ir efektyvinsime teisėtvarkos ir teisėsaugos institucijų sistemą, tobulinsime jų
tarpusavio bendravimą ir bendradarbiavimą. Diegsime efektyvius išorinės ir vidinės kontrolės
mechanizmus. Daug efektyviau spręsime problemas, susijusias su ikiteisminių tyrimų
(ne)pradėjimu, taip didindami piliečių pasitikėjimą teisėsaugos institucijomis.
Etninės kultūros,
tradicijų ir amatų
puoselėjimas
Profesionalaus
meno
prieinamumas
regionuose,
skaitmeninėje
erdvėje
Kultūros paveldo
pritaikymas
tarptautiniam
turizmui
Kultūros
finansavimo
didinimas
28
Pareigūnai į įvykius reaguos nedelsiant, jų pagalba bus teikiama tinkamai ir laiku visoje
Lietuvoje. Didinsime teisėsaugos ir teisėtvarkos institucijų pareigūnų skaičių regionuose, taip
užtikrindami tinkamą jų funkcijų vykdymą.
Didinsime statutinių pareigūnų profesijos patrauklumą, kelsime darbo užmokestį,
įgyvendinsime deramą jų aprūpinimo standartą, teiksime jiems socialines garantijas, tokiu
būdu didindami institucijų pajėgumus. Latvijos pavyzdžiu, įteisinsime pareigūnų pensijas
Greitosios medicinos pagalbos darbuotojams, ištaisysime istorines klaidas dėl muitininkų
pensijų.
Kovosime su korupcija, įtvirtindami atsakomybės už korupcinius nusikaltimus
neišvengiamumą, griežtindami atsakomybę ir bausmes bei ilgindami tokių nusikaltimų senaties
terminus. Visas stambios korupcijos bylas arba bylas, kuriose padaryta didelė žala viešajam
interesui, tirs ypatingas prokuratūros skyrius.
Atkursime visuomenės pasitikėjimą Lietuvos teismų sistema, didinsime teismų sistemos
atvirumą. Įteisinsime teismo tarėjų institutą bei skatinsime bylų rotaciją tarp teismų.
Tobulinsime teisėjų atrankos bei karjeros procedūras, kelsime visų teismų personalo profesinę
kompetenciją, gerinsime jų darbo ir veiklos sąlygas. Stiprinsime antstolių kontrolę.
Stiprinsime generalinės prokuratūros veiklą bei užtikrinsime jos parlamentinę kontrolę.
Generalinis prokuroras kasmet teiks Seimui prokuratūros veiklos ataskaitą. Nustatysime, kad
bylas, kuriose padaryta didelė žala viešajam interesui, ir bylas dėl stambios korupcijos tirtų
ypatingasis prokuroras.
Užtikrindami efektyvią kriminalinės žvalgybos subjektų kontrolę, ypatingą dėmesį skirsime
asmens teisių ir laisvių bei privataus gyvenimo apsaugai. Sieksime, kad kriminalinės žvalgybos
metodai būtų taikomi laikantis proporcingumo kriterijų, optimizuosime kriminalinės žvalgybos
subjektų skaičių, siekiant racionaliai bei efektyviai panaudoti turimus valstybės išteklius.
Žmogaus teisių gynimas ir jų įgyvendinimas taps efektyvesnis. Skatinsime žmogaus teises
ginančių institucijų, ombudsmenų, taip pat nevyriausybinių organizacijų, piliečių, mokslininkų
ir žurnalistų, dirbančių žmogaus teisių apsaugos srityje, veiklą. Sieksime, kad būtų vykdoma
nuolatinė žmogaus teisių padėties šalyje parlamentinė stebėsena, įtraukiant ir žmogaus teisių
apsaugos srityje veikiančių organizacijų atstovus.
29
Stiprinsime valstybės institucijų pajėgumą veikti krizės, ekstremaliosios situacijos,
nepaprastosios padėties ar pandemijos atvejais. Užtikrinsime, kad bet kokie žmogaus teisių
ribojimai ekstremalių situacijų metu būtų nustatomi tik laikinai ir pratęsiami tik su Seimo
leidimu.
Plėsime valstybės garantuojamos teisinės pagalbos ir mediacijos prieinamumą bei kokybę.
Valstybės teisinės pagalbos ir mediacijos teikimo sistema bus efektyvesnė – finansuosime
teisinių paslaugų krepšelį asmeniui, pasirinkusiam antrinę teisinę pagalbą teikiantį teisininką
savo nuožiūra, didinsime atlygius valstybės prašymu teisinę pagalbą teikiantiems teisininkams.
Ginsime viešąjį interesą ir kelsime visuomenės pasitikėjimą demokratine sistema. Įtvirtinsime
skaidresnį viešųjų resursų naudojimą bei stipresnę pranešėjų instituto apsaugą, užtikrindami
pranešėjams teisę į nemokamą profesionalią teisinę pagalbą.
ES lygmeniu kursime pažangią reguliacinę aplinką dirbtinio intelekto naudojimui viešajame ir
privačiame sektoriuose. Identifikuosime potencialias galimybes šalies ekonomikai, švietimui,
medicinai, valstybinėms paslaugoms bei apsaugosime nuo potencialių grėsmių ir rizikų, kurias
atneša ši revoliucinė technologija.
Įteisinsime specialų žymėjimą visiems produktams ir paslaugoms, kurias kuriant ar vystant
buvo naudojami dirbtinio intelekto (toliau – DI) algoritmai. Kursime įrankius, kurie leis
identifikuoti sukčiavimą ir manipuliacijas pasitelkus DI technologijas, naudojant asmens
atvaizdą, balsą ir kitus privatumą atskleidžiančius bruožus be sutikimo. Užtikrinsime atsakingo
žmogaus įtraukimą sprendžiant bet kokius ginčus, paremtus dirbtinio intelekto sprendimais.
Atlikusiems įkalinimo bausmę padėsime efektyviau integruotis į visuomenę, užtikrinsime
visapusišką pagalbą jiems pradedant visavertį gyvenimą laisvėje, tokiu būdu reikšmingai
mažindami pakartotinio nusikalstamumo rodiklius ir didindami visuomenės saugumą.
Teismų tarėjų
institutas
Pareigūnai į
įvykius reaguos
nedelsiant visoje
Lietuvoje
Kova su
psichotropinių
medžiagų
vartojimu ir
platinimu
mokyklose
Teisinės pagalbos
ir mediacijos
prieinamumas
30
Nacionalinis saugumas ir užsienio politika
Ambicija Lietuvai – užsienio ir saugumo politikos šerdis privalo būti nacionalinis interesas,
grįstas nacionaliniu konsensusu. Užsienio politika turi būti nuosekli, pasižymėti ilgalaikiu
planavimu ir investicijomis, siekiant Lietuvos užsienio politikos tikslų įgyvendinimo, ypač nuo
Lietuvos nutolusiuose pasaulio regionuose. Lietuva turi būti patikima tarptautinė partnerė,
vykdanti nuoseklią ir prognozuojamą užsienio politiką, tačiau Lietuvos užsienio politika
neturi būti statiška – svarbu ją greitai adaptuoti prie besikeičiančių tarptautinių realijų.
Efektyvi, pamatuojamą naudą kurianti ekonominė diplomatija turi tapti kertiniu Lietuvos
užsienio politikos įrankiu, reikšmingai didinančiu Lietuvos žmonių gerovę.
Saugumo klausimo uždaviniai bus prioritetiniai kasdieninėje darbotvarkėje, įskaitant tinkamą
ir savalaikį pasirengimą galimai tiesioginei karinei agresijai, patikimą Lietuvos sienų apsaugą,
veiksmingų apsaugos mechanizmų nuo ateityje kilsiančių epidemijų plėtojimą, kovą su
organizuotu nusikalstamumu ir neteisėta migracija, apsaugą nuo energijos tiekimo sutrikimų,
kovą su niokojančia klimato kaita, kibernetinį saugumą.
Vokietijos Bundesvero brigados dislokavimas Lietuvoje yra absoliutus prioritetas ir mūsų
saugumo garantija, todėl privalome imtis visų priemonių, kad ji būtų kuo greičiau dislokuota.
Sukursime Suvalkų karinio mobilumo zoną, kurioje Lietuvos, Lenkijos, JAV ir Vokietijos (G–
PLUS) kariai užtikrins gynybą ir atgrasymą per bendras pratybas, sąveikumą ir karinių vienetų
judėjimo laisvę.
Sukursime pavyzdines sąlygas mūsų ir sąjungininkų kariams, pasitelksime efektyviausias
priemones jų motyvacijai stiprinti, o kario profesiją pakelsime į naują lygį.
Užtikrinsime prasmingą karjerą ir papildomą socialinę apsaugą karių artimiesiems, taip
skatindami naują kartą tapti sudėtine Lietuvos kariuomenės dalimi.
Pasirengimas visuotinės gynybos principo įgyvendinimui taps kultūriniu pokyčiu, ne tik
deklaratyviu šūkiu. Bus užtikrintas šio principo įgyvendinimas bei nuosekliai didinama
visuomenės parengtis priešo atgrasymui ir gynybai.
Stiprinsime Šaulių sąjungą, padėsime jai tapti strategiškai svarbia erdve ugdant naują kartą,
taip pritraukiant dar daugiau piliečių į Lietuvos saugumą didinančią organizaciją.
31
Prezidento institucijai sugrąžinsime lyderystę kelti svarbiausius užsienio ir gynybos politikos
tikslus. Šalies vadovas bus atsakingas už šių tikslų įvardijimą ir įgyvendinimą, nebebus
Vyriausybės nustatytos krypties įkaitu.
Lietuva pati taps saugumo teikėju ir garantu, pakeisime „saugumo vartotojo“ mentaliteto
politiką, ilgus metus paralyžiavusią mūsų įsipareigojimus atgrasymui bei gynybai. Tik patys laiku
teikdami pagalbą NATO partneriams, tapsime lygiaverčiais, gerbiamais ir dėl to dar saugesniais
Aljanso nariais.
Judėjimas link visuotinės privalomos karinės tarnybos turi būti grįstas poreikiu, išsakytu
Lietuvos kariuomenės, visų pirma efektyviai ir kokybiškai išnaudojant jau esamą – mišrų,
modelį. Stiprinama ir plečiama LK struktūra, infrastruktūra, augantis karių profesionalų skaičius
lems, kiek jaunuolių bus pašaukta į karinę tarnybą, nuosekliai didinant Lietuvos pajėgumus.
Sukursime papildomas galimybes atlikt privalomąją tarnybą visuomenę stiprinančiose
valstybinėse ir nevyriausybinėse organizacijose, taip sustiprinant jaunuolių pasitikėjimą savimi
bei valstybe.
Pagreitinsime Lietuvos kariuomenės planuotus ginkluotės, įrangos ir technikos įsigijimus,
didinančius atgrasymo ir karinių pajėgų kovinę galią, užtikrinsime lėšų panaudojimo
efektyvumą bei skaidrumą.
Sukursime vieningą oro erdvės apsaugą drauge su kitomis Baltijos valstybėmis bei Lenkija.
Ukrainos pavyzdys aiškiai parodė, kad oro erdvės apsauga yra būtinybė.
Plėtodami ir įgyvendindami atgrasymo ir karinę infrastruktūrą, sieksime kuo didesnės
investicijų grąžos Lietuvos ekonomikai.
Skaidrumas ir pridėtinės vertės kūrimas taps esminiais kriterijais perkant karines priemones ir
plečiant infrastruktūrą. Šią naudą pajaus kiekvienas mūsų pilietis.
Užtikrinsime tinkamas sąlygas gynybos pramonės plėtrai – šalies Vyriausybė bei institucijos
aktyviai rems šios pramonės šakos savarankiškumą ir inovatyvumą.
Pagrindinis užsienio ir gynybos politikos tikslas – saugi Lietuva, kurioje sudaromos sąlygos
ekonominiam, žmonių gerovės augimui ir politiniam stabilumui.
32
Sieksime pragmatinės ir vertybinės užsienio politikos darnos, kurios pagrindas yra mūsų
nacionalinių interesų užtikrinimas ir principingas jų gynimas.
Gindami savo interesus sieksime sutarimo ES, NATO ir dvišalėje politikoje. Tik sėkmingai
veikdami šiuose formatuose galėsime užtikrinti savo nacionalinius interesus.
Dar labiau stiprinsime diplomatinius santykius su JAV, sieksime didesnio jos įsitraukimo į
mūsų regiono saugumo užtikrinimą, tam pasitelkdami tiesioginį diplomatų darbą,
neišsemiamą lietuvių diasporos JAV potencialą bei verslo ryšius tarp valstybių.
Teiksime visokeriopą paramą Ukrainai, kurios pergalė yra pagrindinis kelias į mūsų regiono
saugumą. Išlaikydami vienybę su Lenkija ir kitomis Ukrainos sąjungininkėmis, užtikrinsime, kad
šalis gautų visą įmanomą pagalbą, reikalingą pergalei prieš Rusijos nusikalstamą agresiją.
Dalindamiesi visais turimais įrankiais ir kompetencijomis drauge su Ukrainos gynėjais
išmoksime vertingas strategines ir taktines gynybos pamokas, kurios didins mūsų pačių
saugumą.
Stiprinsime gynybos ir saugumo ryšius su Japonija, Pietų Korėja bei kitomis Pietryčių Azijos
demokratijomis. Tai atvers naujas galimybes Lietuvos verslui, užtikrins mūsų įsitraukimą į
aktualiausių geopolitinių iššūkių sprendimus.
Transatlantinė dimensija turės išlikti kertine užsienio ir saugumo politikos kryptimi, kurią
būtina puoselėti, skiriant jai kur kas didesnį dėmesį nei iki šiol. Vertinsime ne tik savo lūkesčius,
keliamus JAV partneriams, tačiau ir tai, kuo patys galime būti naudingi, kokiomis
kompetencijomis galime dalintis. Lygiavertė partnerystė ir abiem pusėms naudingi mainai yra
kelias į tvarų transatlantinį bendradarbiavimą. Įsipareigojimai turi būti nuoseklūs, ilgalaikiai ir
abipusiai, o ne apsiriboti proginiais susitikimais. Aktyviai dalyvausime Europos Sąjungos
diskusijose dėl veto teisės ribojimo ypač svarbiais mūsų žemyno saugumui klausimais (pvz.,
Ukrainos narystė ES, sankcijos Rusijai).
Stiprinsime diplomatų rengimą ir jų kvalifikacijos kėlimą ekonominiais klausimais. Darbuotojų
kompetencijai užtikrinti didinsime diplomatinės tarnybos finansavimą. Sieksime, kad visose
Lietuvos verslui svarbiose rinkose dirbtų komercijos atašė (dabar yra ~20) arba diplomatai
ekonomistai (dabar yra ~16), o ten, kur reikia, būtų pasitelkiami ir žemės ūkio atašė.
Sudarysime galimybes Lietuvos diplomatinėse atstovybėse už konkurencingą atlyginimą
įdarbinti vietos profesionalus ekonominėms funkcijoms vykdyti (tai daro JAV ir kitos šalys, nes
33
ekonomiškai labai efektyvu – sutaupoma lėšų, skirtų šeimų išlaikymui, persikėlimui,
apmokymui, nėra kalbos barjero ir t.t.).
Ypatingą dėmesį skirsime konsulinių paslaugų Lietuvos ir užsienio piliečiams kokybės gerinimui.
Plėsime konsulinius resursus Lietuvos diplomatinėse atstovybėse, ten, kur yra gausiausia
lietuvių diaspora.
Užtikrinsime vizų išdavimo operatyvumą tų valstybių piliečiams, kurie prisideda prie Lietuvos
ekonominio augimo – ne tik plėtojantiems verslą Lietuvoje, bet ir studentams, kultūrininkams,
kai kuriais atvejais, ir turistams.
Stiprinsime Lietuvos vystomojo bendradarbiavimo programos sąsajas su užsienio politikos
tikslais. Lietuvos vystomojo bendradarbiavimo politika turės prisidėti prie Lietuvos žinomumo
didinimo, politinio svorio, taip pat sudaryti galimybes Lietuvos verslo ir akademinei
bendruomenei įgyvendinti projektus besivystančiose šalyse ar kurti naujas darbo vietas
Lietuvoje, todėl didinsime programos finansavimą.
Mažinsime neteisėtos migracijos srautus, ypač didelį dėmesį skirdami Lietuvos sienų
integruotam valdymui, vykdydami tarptautinius šalies įsipareigojimus žmogaus teisių srityje.
Reikalausime maksimalaus ES institucijų dėmesio išorės sienų apsaugos klausimams.
Pragmatinės ir
vertybinės užsienio
politikos darna, jokio
avantiūrizmo
Skubus
infrastruktūros
parengimas
Vokietijos brigados
dislokavimui
Gynybos pramonės
pajėgumų didinimas
Parama Ukrainai ir
Ukrainos narystė ES,
veto teisės ribojimas
saugumo klausimais
Bendra oro gynyba
su Baltijos šalimis ir
Lenkija
Suvalkų karinio
mobilumo zona su
Lenkija, Vokietija ir
JAV (G–PLUS)